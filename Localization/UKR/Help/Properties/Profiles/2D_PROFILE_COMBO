Вибір 2D профілю
Дозволяє зв'язати слот профілю з 2D станом системи. Профіль з пов'язаного слота автоматично завантажуватиметься і  застосовуватиметься менеджером автоматизації профілів за відсутності запущених 3D застосувань. 

Підказки:
- Вибір 2D профілю приведе до автоматичного запуску додаткового процесу MSI On - Screen Display Server. Сервер  надає менеджерові автоматизації профілів список запущених 3D програм, тому він не може бути вивантажений до тих пір, доки Ви не відміните вибір 2D профілю.
- При необхідності можна використовувати властивості програми MSI On - Screen Display Server для задавання списку виключень і для  запобігання розпізнаванню 3D прискорення для будь-якої програми.
- Автоматичне керування профілями не відміняє власних технологій динамічного управління частотами, реалізованих в  сучасних графічних адаптерах. Автоматичний менеджер профілів просто завантажує потрібний профіль при старті першого і  вивантаженні останнього 3D застосування.
Основна мета системи автоматичного керування профілями - емуляція апаратних технологій динамічного зниження тактових  частот на старих сімействах графічних адаптерів, що не мають власних технологій енергозбереження (наприклад, графічні адаптери серії  NVIDIA GeForce 8800 GTX). Проте, автоматичне керування профілями може також використовуватися для вирішення інших  завдань, наприклад, для програмування фіксованої швидкості кулера тільки під час роботи 3D застосувань.
- Не рекомендується комбінувати автоматичне керування профілями з керуванням напругою. Динамічна програмна зміна  напруги у поєднанні з динамічною зміною частот можуть викликати побічні ефекти і понизити стабільність системи.  
- Можна перезапустити менеджер автоматизації профілів, натиснувши на кнопки <Ctrl>+<A> на клавіатурі, коли головне вікно MSI  Afterburner знаходиться у фокусі.
- Спливаючі підказки можна вимкнути в закладці <Інтерфейс> у додаткових властивостях програми.